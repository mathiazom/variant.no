---
title: Erfaren utvikler som vil være med og forme et åpent, raust og læreglad konsulentselskap i Bergen
h1_title: Erfaren utvikler som vil være med og forme Variant Bergen
slug: erfaren-utvikler-i-variant-bergen
contact_emails: tlh@variant.no, andreas@variant.no
meta_title: Er du en erfaren utvikler som vil være med og forme et åpent, raust og læreglad konsulentselskap i Bergen?
meta_description: Vi ser etter en erfaren utvikler som vil være med og forme et selskap av og for læreglade mennesker, som styrer sin egen hverdag og som er rause med hverandre. Er dette deg?
meta_image: https://www.variant.no/images/erfaren_utvikler_meta_bergen.jpg
---

På tide med noe nytt? Hvorfor ikke noe helt annerledes? Vi i Variant Bergen leter nå etter en ny kollega og denne gangen er dette en utvikler med 3-8 års erfaring.

Variant Bergen er et selskap av og for læreglade mennesker som ønsker å dele sin kompetanse i rollen som konsulent. I det daglige hjelper vi kundene våre med å utvikle virksomhetskritiske produkter og tjenester, samtidig som vi itererer på og utvikler oss selv for å utfordre hvordan morgendagens arbeidsplass og fagmiljø skal se ut. Vi ønsker at alle skal bidra til å forme sin egen arbeidplass og for å oppnå dette har vi designet selskapet med transparens og åpenhet som et fundament — Jepp, det betyr at all informasjon, alle tall og alle dokumenter er åpne for alle ansatte. Så når vi nå ser etter vår nye kollega håper vi å finne en som ønsker å være med og forme et åpent, raust og læreglad konsulentselskap i Bergen – sammen med oss.


## Hvem ser vi etter?

<div class="left blob1"><img alt="Konsentrerte Varianter" src="/images/design-konsentrert.png"/></div>

Vi ser etter deg som har 3-8 år erfaring med utvikling av digtiale tjenester eller produkter, og som liker å gi teknologiske råd. En som tar med seg spennende historier og erfaringer som vi og kundene våre kan lære av.

Din utviklerprofil kan være så mangt. Kanskje er du en kløpper på React, Vue, Angular eller andre moderne frontend-teknologier? Eller kanskje du har jobbet mer .NET, Java eller Kotlin? Kanskje har du hodet i skyen og erfaring med Azure, GCP, AWS eller lignende skyplattformer? Du vil også jobbe med ulike arbeidsoppgaver og kunder ut ifra egne ønsker om bransje og teknologi. Vi vet ikke nøyaktig hvilke oppdrag vi får, det er faktisk slik at din kompetanse og dine ønsker ofte styrer det neste oppdraget.

Det aller viktigste for oss er at du har et ønske om å bli en dyktig utvikler og en raus kollega som hjelper andre med å utvikle seg selv. Vi i Variant er samlet av vårt ønske om å utvikle oss som fagpersoner, konsulenter og mennesker, og er avhengig av at alle ansatte bidrar inn mot vårt yrende fagmiljø. 


**_For tiden jobber vi mye med_**

- JavaScript (i alle mulige former, som f.eks React og Node.js)
- [HTML og CSS](https://www.kode24.no/kodenytt/identitetskrise-i-frontend-utvikling/70738327)
- Docker og Kubernetes
- C#, .NET
- Skyplattformer (GCP, Azure, AWS, Vercel og Heroku)
- og ikke minst: empati, utviklerkultur og samarbeid

**_Og vi vil gjerne jobbe mer med_**

- Three.JS og WebGL
- Design Systems
- F#, OCaml eller ReasonML
- React Native
- Open source-arbeid

Du vil jobbe ute hos våre kunder. Kundelisten endrer seg stadig og består blant annet av store viktige aktører innen norsk nærings- og samfunnsliv som Statens Vegvesen og Sparebanken Vest, og mindre oppstartbedrifter innen Helse eller energisektoren for å nevne noen.

## Hva får du hos oss?

Vi tilstreber åpenhet i alt vårt arbeid. Dette gjør oss forutsigbare med tanke på de ulike insentivene vi tilbyr, og krever at vi hele tiden evaluerer tilbudet vårt. ALT om oss, fra goder til hvorfor vi eksisterer, finner du i vår åpne [håndbok](https://handbook.variant.no/#Selve-livet). Din livssituasjon styrer gjere hvilken andre goder og ytelser du finner verdifull, så vi anbefaler deg å ta en titt selv. Under har vi dratt fram det vi tror du finner mest interessant: 

**_Lønn, bonus & eierskap_**
- Variant justerer lønn likt for alle basert på Teknas lønsstatistikk. Du kan se hvilken lønn du vil få i dag, og få en formening om utviklingen over tid, i vår lønnskalkulator. Eksempelvis ved en [mastergrad fra 2015, vil din startlønn være 899 333 kroner. Din årlige pensjonsparing (på 7%) kommer i tillegg, og vil være på 62 953 kroner](https://www.variant.no/kalkulator?year=2013&degree=master).
- Du vil sammen med alle ansatte dele 30% av overskuddet per kvartal som en resultatbonus. Gjør vi det bra som gruppe, feirer vi som gruppe. 
- Gjennom medeierskapsprogrammet i Variant [tilbys alle ansatte å kjøpe aksjer](https://blog.variant.no/invitasjon-til-%C3%A5-kj%C3%B8pe-aksjer-i-variant-as-27a29a307cb2) i Variant. Første april hvert år selger selskapet aksjer i selskapet til alle ansatte.

**_Fag og kompetansebygging_**
- Vi reserverer første fredag hver måned (med untak av Januar og Juli) til Variantdag. Dette er en fagdag i arbeidstid hvor vi bygger kompetanse og kultur.
- Vi har utviklet vårt egne utviklingsprogram, RÅ, hvor vi har tydeliggjort hvilken kompetanse du bør ha som utvikler på ulike sted i din karriere, og hjelper deg å få denne.
- Vi har Fagledere som følger opp sine respektive faggrupper (.Net, Java, Platform, Frontend, App)
- Vi arrangerer Refill, vår åpne og tverrfaglige konferanse, hvor alle Varianter kan delta
- Vi ønsker gjerne å sende deg på et kurs eller en ekstern konferanse i året
- Vi drar sammen på lokale meetups og arrangerer fagkvelder på Variantkontoret

**_Andre goder og ytelser_**
- Gadgetbudsjett på 12 000 pluss moms pr. år.
- Fri telefoni
- Bredbånd hjemme på inntill 500 kr. per måned
- To uker betalt permisjon for partner etter fødsel
- Full lønn under foreldrepermisjon, selv om lønnen skulle overstige det NAV betaler
- To dager til barnehagetilvenning
- Utvidete rettigheter til egenmelding og sykepenger
- Dekt medlemskap på treningsenter, eller støtte til tilsvarende helsebringende aktivitet/utstyr, inntil 500,- per måned
- Behandlingsforsikring
- Reiseforsikring for deg og din familie

## Hvem er Variant

![Varianter på en takterasse](/images/design-takterasse.png)

Variant er menneskene som jobber her. Vi har kommet sammen for å være med å skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og hvordan det påvirker hverdagen. Forretningsmodellen vår er enkel: Vi tilbyr flinke folk.

Da er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at vi som varianter skal lære på den måten vi ønsker. Noen av oss driver podcasts ([her](http://bartjs.io/tag/podcast-episode/) og [her](https://kortslutning.fun/)), noen lager [kodevideoer](https://youtube.com/kodesnutt), noen underviser på NTNU og flere-enn-du-tror leder ymse meet-ups rundt om i landet. I tillegg samles vi hver måned til det vi [kaller en variantdag](https://blog.variant.no/tagged/variantdag); vår egen innedag for faglig påfyll. Og, ikke minst, for å møtes.

Konseptet og filosofien som er beskrevet over har vi behandlet i detalj, foråsidetsånn:

- [Åpen og delt kompetansebygging](https://blog.variant.no/aapen-og-delt-kompetansebygging-c229771eee93)
- Tillitsbasert ledelse: [del 1](https://blog.variant.no/tillitsbasert-ledelse-del-1-hva-og-hvorfor-86f6aa485cf9), [del 2](https://blog.variant.no/tillitsbasert-ledelse-del-2-sette-retning-449452fcc6a6)
- [Om lønn](https://blog.variant.no/bonusutbetaling-og-l%C3%B8nnsjusteringer-c6d340f0a6d)
- [På tide med bedre jobbintervjuer](https://blog.variant.no/paa-tide-med-bedre-jobbintervjuer-e59f6789a134)

Nylig har vi også valgt å open-source både ansettelsesavtaler og oppdragsavtaler. Onboarding står på tur etter det. Se mer på [https://github.com/varianter](https://github.com/varianter).

Variant er en stolt bærekraftig bedrift, som betyr at det er viktig for oss at alle skal trives, få plass og like og gode betingelser. Vi ønsker ikke overtid, men sunne arbeidforhold. Vi betaler internett hjemme og legger til rette for trening (om du velger å dra på studio eller oppgradere hjemmetreningen, er opp til deg). Det betyr også at vi ser spesielt etter oppdrag hvor vi kan bidra til å rette fokus mot en jordklode som skal funke for de som kommer etter oss, og hvor vi kan utgjøre en positiv påvirkning på samfunnet.

## Kontakt

Har du spørsmål eller ønsker å snakke med oss om stillingen? Da er Thomas (teknologisjef i Bergen) eller Andreas (designsjef i Bergen) riktige personer å ta en prat med.




 som samles i sitt ønske om å bli dyktige fagpersoner og jobbe som konsulent i 

Hva legger vi i utvikler?

Hva legger vi i konsulent?

Konsulent er kult

Konsulent er ikke for alle

Konsulent er utfordrende

Konsulent er givende

Vi leter etter deg som ønsker å bruke din teknologikompetanse i rollen som konsulent. 

Vi er en gruppe mennesker som har tatt en bevisst valg om å være konsulenter

Vi leter etter en erfaren utvikler som ønsker å ta del i et voksende tverrfaglig miljø. En som setter faget sitt høy og ønsker å bruke sin kompetanse til å løse virksomhetskritiske utfordringer sammen med kundene våre. 
